
## Ανακεφαλαίωση

Τα guidelines αυτά είναι αρκετά εκτενή και καμιά φορά είναι χρήσιμο να υπάρχουν συνοπτικά σε μια πιο σύντομη έκδοση. Η περίληψη παρακάτω.

### Βασικές αρχές

* Η ύπαρξη ενός styleguide έχει να κάνει με τη **συνοχή**. Αν διαφωνείς με κάποιους κανόνες των Sass Guidelines, δεν τρέχει κάτι, αρκεί να διατηρείς τη συνοχή. 
* Η Sass πρέπει να διατηρείται όσο πιο απλή γίνεται. Αποφεύγουμε πολύπλοκα συστήματα εκτός κι αν είναι απολύτως αναγκαία. 
* Να θυμάσαι ότι το *KISS* (Keep It Simple, Stupid) είναι καλύτερο από το *DRY* (Don’t Repeat Yourself). 

### Σύνταξη & μορφοποίηση

* Μία εσοχή (indentation) αποτελείται από δύο (2) κενά, όχι tabs. 
* Οι αράδες πρέπει να είναι &mdash;&thinsp;όσο το δυνατόν&thinsp;&mdash; μικρότερες από 80 χαρακτήρες. Μη διστάσεις να τις διαχωρίσεις σε πολλές γραμμές όταν είναι απαραίτητο. 
* Η CSS πρέπει να είναι ορθά γραμμένη, ενδεχομένως ακολουθώντας τα [CSS Guidelines](https://cssguidelin.es) του Harry Roberts. 
* Δεν υπάρχουν περιορισμοί στα κενά, χρησιμοποίησέ τα για να διαχωρίσεις αντικείμενα, κανόνες και ορίσματα. Μη διστάσεις να αφήσεις κενές γραμμές, ποτέ δε βλάπτει. 

#### Strings

* Συνιστάται ιδιαίτερα να ορίζουμε το `@charset` directive στην κορυφή του stylesheet. 
* Με εξαίρεση τους CSS identifiers, τα strings πρέπει να έχουν μονά εισαγωγικά ('). Τα URL επίσης θέλουν εισαγωγικά. 

#### Αριθμοί

* Η Sass δεν κάνει διαχωρισμούς ανάμεσα σε αριθμούς, ακέραιους και δεκαδικούς, οπότε τα μηδενικά (0) μετά το τέλος ενός δεκαδικού πρέπει να παραλείπονται. Πάραυτα, τα μηδενικά πριν από τους δεκαδικούς μικρότερους της μονάδας (0) βοηθάνε στην αναγνωσιμότητα και πρέπει να εμφανίζονται. 
* Ένα μηδενικό (0) μήκος δεν πρέπει να έχει μονάδα μέτρησης. 
* Οι μετατροπές μονάδων μέτρησης πρέπει να υπολογίζονται με αριθμητικές πράξεις, όχι με string operations. 
* Για τη βελτίωση της αναγνωσιμότητας, οι υπολογισμοί υψηλού επιπέδου πρέπει να μπαίνουν σε παρένθεση. Επίσης, σύνθετες μαθηματικές πράξεις πρέπει να διαχωρίζονται σε μικρότερα κομμάτια. 
* Οι μαγικοί αριθμοί βλάπτουν δραματικά την συντηρησιμότητα του κώδικα και πρέπει πάντα να αποφεύγονται. Όταν δεν είσαι σίγουρος, να εξηγείς εκτενώς τον αμφιλεγόμενο αριθμό. 

#### Χρώματα

* Τα χρώματα πρέπει να ορίζονται σε HSL προτίστως, μετά σε RGB, και μετά σε δεκαεξαδικούς (με πεζούς χαρακτήρες και συντομευμένη μορφή). Τα ονόματα των χρωμάτων καλό είναι να αποφεύγονται. 
* Προτιμούμε το `mix(..)` αντί για το `darken(..)` και το `lighten(..)` όταν λευκαίνουμε ή σκουραίνουμε ένα χρώμα. 

#### Lists

* Τα lists πρέπει να διαχωρίζονται με κόμμα, εκτός όταν χρησιμοποιούνται για απευθείας αντιστοίχιση σε CSS values που διαχωρίζονται με κενά. 
* Η χρήση παρενθέσεων επίσης βοηθάει στη βελτίωση της αναγνωσιμότητας. 
* Τα lists που ορίζονται σε μία γραμμή δεν πρέπει να έχουν κόμμα στο τέλος, ενώ τα lists σε πολλαπλές γραμμές πρέπει να έχουν. 

#### Maps

* Τα maps που περιέχουν περισσότερα από ένα ζεύγος γράφονται σε πολλαπλές γραμμές. 
* Για να βοηθήσουμε τη συντηρησιμότητα, το τελευταίο ζεύγος ενός map πρέπει να τελειώνει με κόμμα. 
* Τα keys των maps που τυγχάνει να είναι strings πρέπει να έχουν εισαγωγικά όπως όλα τα strings. 

#### Ταξινόμηση των ορισμάτων (declarations)

* Η λογική που χρησιμοποιούμε για να ταξινομήσουμε τα ορίσματα (αλφαβητικά, ανά τύπο, κλπ.) δεν έχει σημασία αρκεί να υπάρχει συνοχή. 

#### Εμφώλευση των selectors (nesting)

* Αποφεύγουμε να εμφωλεύουμε selectors όταν δε χρειάζεται (στις περισσότερες περιπτώσεις). 
* Χρησιμοποιούμε την εμφώλευση των selectors για ψευδο-κλάσεις και ψευδο-αντικείμενα. 
* Τα media queries μπορούν επίσης να εμφωλευτούν μέσα στον selector που τους αντιστοιχεί. 

### Συμβάσεις ονομασιών

* Το καλύτερο είναι να ακολουθούμε τις συμβάσεις ονομασιών της CSS, οι οποίες (με εξαίρεση κάποια λάθη) είναι με πεζούς χαρακτήρες και διαχωρίζονται με παύλες. 

### Σχόλια

* Η CSS είναι ζόρικη γλώσσα· μη διστάσεις να γράψεις εκτενέστατα σχόλια για οτιδήποτε φαίνεται (ή είναι) ασαφές. 
* Όσον αφορά μεταβλητές, συναρτήσεις, mixins και placeholders που καθορίζουν κάποιο public API, χρησιμοποιούμε SassDoc σχόλια. 

### Μεταβλητές

* Μη χρησιμοποιείς το `!default` flag για οποιαδήποτε μεταβλητή είναι μέρος κάποιου public API και μπορεί να αλλαχτεί άφοβα. 
* Μη χρησιμοποιείς το `!global` flag στο root level γιατί μπορεί μελλοντικά να θεωρηθεί συντακτική παράβαση στη Sass. 

### Extend

* Να επεκτείνεις μόνο placeholders, όχι πραγματικούς CSS selectors. 
* Να επεκτείνεις έναν placeholder όσο το δυνατόν λιγότερες φορές για να αποφύγεις παρενέργειες. 
