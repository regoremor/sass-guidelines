
## Συμβάσεις ονομασίας

Σ' αυτήν την ενότητα δε θα ασχοληθούμε με τις καλύτερες συμβάσεις ονομασίας στη CSS για συντηρησιμότητα (maintainability) και κλιμάκωση (scale); όχι μόνο γιατί είναι στην κρίση σου, αλλά είναι εκτός του πεδιού εφαρμογής ενός Sass styleguide. Προτείνω αυτά που συνιστώνται στα [CSS Guidelines](https://cssguidelin.es/#naming-conventions).

Υπάρχουν κάποια πράγματα που μπορείς να ονομάσεις στη Sass, και είναι σημαντικό να τα ονομάσεις σωστά ώστε όλος ο κώδικας να φαίνεται τόσο συνεπής όσο και ευανάγνωστος:

* μεταβλητές·
* συναρτήσεις·
* mixins.

Οι Sass placeholders παραλείπονται σκόπιμα από αυτή τη λίστα αφού μπορούν να θεωρηθούν κανονικοί CSS selectors, εκ τούτου ακολουθούν το ίδιο μοτίβο ονοματοδοσίας όπως οι κλάσεις.

Όσον αφορά τις μεταβλητές, τις συναρτήσεις και τα mixins, τηρούμε κάτι πολύ *CSS-ικό*: **πεζά με-παύλες**, και κυρίως να βγάζουν νόημα.

{% include snippets/naming/01/index.html %}

Αν πραγματικά θέλετε να παίξετε με τις ιδέες των σταθερών στη Sass, θα πρέπει να διαβάσετε [αυτό το ειδικό άρθρο](https://www.sitepoint.com/dealing-constants-sass/).

### Σταθερές

Αν τυγχάνει να είσαι framework developer ή συγγραφέας μιας βιβλιοθήκης, ενδέχεται να αντιμετωπίσεις κάποιες μεταβλητές που δεν πρέπει να αλλάξουν σε καμία περίπτωση: οι σταθερές. Δυστυχώς (ή ευτυχώς;), η Sass δεν παρέχει κάποιον τρόπο για να ορίσουμε τέτοιες οντότητες, οπότε πρέπει να τηρήσουμε αυστηρές συμβάσεις όσον αφορά την ονομασία για να τις επισημάνουμε.

Όπως σε πολλές γλώσσες, προτείνω μεταβλητές με κεφαλαία και κάτω παύλες όταν είναι σταθερές. Όχι μόνο είναι μία πολύ παλιά σύμβαση, αλλά δημιουργεί καλή αντίθεση με τις μεταβλητές που είναι με πεζά και παύλες.

{% include snippets/naming/02/index.html %}

**Περαιτέρω ανάγνωση:**

* [Dealing With Constants in Sass](https://www.sitepoint.com/dealing-constants-sass/)

### Namespace

Αν σκοπεύεις να διανείμεις τον κώδικά σου, στην περίπτωση μιας βιβλιοθήκης, ενός framework, ενός grid system ή οτιδήποτε, μπορεί να θες να εξετάσεις το ενδεχόμενο να χρησιμοποιήσεις ένα namespace για όλες τις μεταβλητές, τις συναρτήσεις, τα mixins και τους placeholders ώστε να μην συγκρουστούν με τον κώδικα αλλωνών.

Για παράδειγμα, αν δουλεύεις σε ένα project που λέγεται *Sassy Unicorn* που προορίζεται να είναι κατανεμημένο, θα μπορούσες να χρησιμοποιήσεις το `su-` ως namespace. Είναι αρκετά συγκεκριμένο ώστε να αποκλειστεί οποιαδήποτε σύγκρουση ονομάτων και αρκετά σύντομο ώστε να μην είναι κουραστικό να το γράφεις.

{% include snippets/naming/03/index.html %}

Το [Kaelig](https://kaelig.fr) έχει [ένα πολύ διορατικό άρθρο σχετικά με το global CSS namespace](https://blog.kaelig.fr/post/44554267597/please-respect-the-global-css-namespace), σε περίπτωση που αυτό το θέμα σας ενδιαφέρει.

<div class="note">
  <p>Σημείωσε ότι το αυτόματο namespacing είναι οπωσδήποτε ένας σχεδιαστικός στόχος για την ανερχόμενη ανανέωση του <code>@import</code> στη Sass 4.0. Δεδομένου ότι πλησιάζουμε στην κυκλοφορία, θα γίνεται όλο και λιγότερο χρήσιμο το χειροκίνητο namespacing· ενδεχομένως οι βιβλιοθήκες με μη αυτόματο namespacing να είναι δυσκολότερες στη χρήση.</p>
</div>
