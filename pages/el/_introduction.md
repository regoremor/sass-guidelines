
## Εισαγωγή

### Λόγοι για ένα styleguide

Ένα styleguide δεν είναι ένα έγγραφο απλά ευχάριστο στην ανάγνωση, που απεικονίζει μια ιδανική κατάσταση για τον κώδικά σου. Είναι ένα έγγραφο βασικής σημασίας για τη ζωή ενός project, το οποίο περιγράφει γιατί και πώς πρέπει να γράφεται ο κώδικας. Μπορεί να ακούγεται πλεονασμός για μικρά projects, αλλά βοηθάει πολύ στη διατήρηση ενός καθαρού, επεκτάσιμου και ευκολοσυντήρητου κώδικα.

Περιττό να πούμε πως όσο περισσότεροι developers εμπλέκονται σε ένα project, τόσο περισσότερο χρειάζονται guidelines για τον κώδικα. Στα ίδια πλαίσια, όσο μεγαλύτερο το project, τόσο αναγκαίο καθιστάται ένα styleguide.

Ο [Harry Roberts](https://csswizardry.com) αναφέρει πολύ καλά στο [CSS Guidelines](https://cssguidelin.es/#the-importance-of-a-styleguide):

<blockquote>
  <p>Ένα code styleguide (σημ., όχι οπτικό styleguide) είναι ένα πολύτιμο εργαλείο για ομάδες οι οποίες:</p>
  <ul>
    <li>αναπτύσσουν και συντηρούν προϊόντα για ένα εύλογο χρονικό διάστημα·</li>
    <li>απασχολούν developers με διαφορετικές ικανότητες και ειδικότητες·</li>
    <li>απασχολούν έναν αριθμό από διαφορετικούς developers οι οποίοι εργάζονται πάνω σε ένα προϊόν ανά πάσα στιγμή·</li>
    <li>προσλαμβάνουν τακτικά νέο προσωπικό·</li>
    <li>έχουν έναν αριθμό από codebases στα οποία οι developers συχνάζουν.</li>
  </ul>
</blockquote>

### Disclaimer

Πρώτα απ' όλα: **δεν πρόκειται για ένα CSS styleguide**. Αυτό το έγγραφο δεν εξετάζει συμβάσεις ονοματοδοσίας για κλάσεις CSS, modular patterns, ούτε το ζήτημα του ID στη σφαίρα της CSS. Αυτά τα guidelines έχουν μοναδικό στόχο να εξετάσουν θέματα ειδικά για τη Sass.

Επίσης, αυτό το styleguide είναι δικό μου και επομένως **ιδιαίτερα δογματικό**. Δες στο σαν μία συλλογή από μεθοδολογίες και συμβουλές τις οποίες έχω τελειοποιήσει και έχω προσφέρει την πάροδο των χρόνων. Μου δίνεται επίσης η ευκαιρία να παραθέσω κάποιες αξιοσημείωτες πηγές, οπότε μην αμελήσετε να διαβάσετε τα *περαιτέρω αναγνώσματα*.

Προφανώς, αυτός δεν είναι ο μοναδικός τρόπος να αντιμετωπίσεις τα πράγματα, οπότε μπορεί να αρμόζει ή να μην αρμόζει στο project σου· επέλεξε ελεύθερα και οτιδήποτε προσάρμοσέ το στις ανάγκες σου. Όπως λέμε, *your mileage may vary*.

### Βασικές αρχές

Στο τέλος της μέρας, αν μπορείς να συγκρατήσεις ένα πράγμα απ' όλο το styleguide, είναι ότι **[η Sass πρέπει να είναι όσο πιο απλή γίνεται](https://www.sitepoint.com/keep-sass-simple/)**.

Χάρη στα ανόητα πειράματά μου όπως οι [bitwise operators](https://github.com/KittyGiraudel/SassyBitwise), οι [iterators and generators](https://github.com/KittyGiraudel/SassyIteratorsGenerators) και [ένας JSON parser](https://github.com/KittyGiraudel/SassyJSON) σε Sass, ξέρουμε όλοι τι μπορεί να επιτευχθεί με αυτόν τον preprocessor.

Παράλληλα, η CSS είναι μια απλή γλώσσα. Η Sass που προορίζεται για την εξαγωγή CSS, δεν θα έπρεπε να είναι αρκετά πιο περίπλοκη απο την CSS. Η [αρχή KISS](https://en.wikipedia.org/wiki/KISS_principle) (Keep It Simple Stupid) είναι το κλειδί και μπορεί να πάρει προτεραιότητα έναντι της [DRY αρχής](https://en.wikipedia.org/wiki/Don%27t_repeat_yourself) (Don't Repeat Yourself) σε κάποιες περιπτώσεις.

Μερικές φορές, είναι καλύτερο να επαναλάμβανόμαστε λίγο για να κρατήσουμε τον κώδικα συντηρήσιμο, αντι να φτιάξεις κάτι βαρή, δυσμεταχείριστος και αδικαιολόγητα περίπλοκο σύστημα που είναι αδύνατο να συντηρηθεί επειδή είναι υπερβολικά περίπλοκο.

Επίσης, και επιτρέψτε μου να παραθέσω τον [Harry Roberts](https://csswizardry.com) για ακόμη μια φορά, **ο πραγματισμός υπερέχει τις τελειότητας**. Μετά από κάποιο σημείο, μάλλον θα βρείτε τον εαυτό σας να πηγαίνει ενάντια στα πράγματα που περιγράφονται εδώ. Αν βγάζουν νόημα και πιστεύετε πως είναι ορθά, μην διστάσετε να το κάνετε. Ο κώδικας είναι ένα μέσο, όχι αυτοσκοπός.

### Επέκταση των guidelines

Ένα μεγάλο μέρος αυτού του styleguide είναι αρκετά δογματικό. Έχω διαβάσει και γράψει Sass αρκετά χρόνια τώρα, σε βαθμό πού τώρα έχω πολλές αρχές όσον αφορά τη συγγραφή καθαρών stylesheets. Καταλαβαίνω ότι μπορεί να μην ικανοποιεί ούτε να ταιριάζει σε όλους, και αυτό είναι απολύτως φυσιολογικό.

Αν και, πιστεύω πως τα guidelines φτιάχνονται για να επεκταθούν. Επεκτείνοντας τα Sass Guidelines θα μπορούσε να είναι τόσο απλό όσο έχοντας ένα έγγραφο που πιστοποιεί ότι ο κώδικας ακολουθεί guidelines απο αυτό το styleguide εκτός από μερικά πράγματα· περίπτωση στην οποία ειδικοί κανόνες θα εξηγούνται παρακάτω.

Ένα παράδειγμα απο την επέκταση του styleguide μπορεί να βρεθεί στο [SassDoc repository](https://github.com/SassDoc/sassdoc/blob/master/GUIDELINES.md):

> Είναι μια επέκταση του [Node Styleguide](https://github.com/felixge/node-style-guide) από τον Felix Geisendörfer. Οτιδήποτε από αυτό το έγγραφο υπερισχύει των λεγομένων του Node Styleguide.
