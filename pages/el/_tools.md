
## Εργαλεία

Το καλό με έναν CSS preprocessor τόσο δημοφιλή όσο η Sass είναι ότι έχει ένα ολόκληρο οικοσύστημα από frameworks, plugins, βιβλιοθήκες και εργαλεία. Μετά από 8 χρόνια ύπαρξης, κοντεύουμε όλο και περισσότερο στο σημείο που [οτιδήποτε μπορεί να γραφτεί σε Sass, έχει γραφτεί σε Sass](https://kittygiraudel.com/2014/10/27/rethinking-atwoods-law/).

Παρόλα αυτά η συμβουλή μου είναι να ελαχιστοποιήσετε τον αριθμό των εξαρτήσεων στα απολύτως απαραίτητα. Το να διαχειρίζεστε εξαρτήσεις είναι ένας μπελάς στον οποίο δεν θέλετε να μπλέξετε. Επίσης, η ανάγκη για εξωτερικές εξαρτήσεις στη Sass είναι μικρή έως ανύπαρκτη.

### Compass

Το [Compass](http://compass-style.org/) είναι το κυριότερο [Sass framework](https://www.sitepoint.com/compass-or-bourbon-sass-frameworks/) που κυκλοφορεί. Έχοντας αναπτυχθεί από τον [Chris Eppstein](https://twitter.com/chriseppstein), έναν από τους δύο βασικούς σχεδιαστές της Sass, δεν το βλέπω να χάνει δραματικά σε δημοτικότητα για το επόμενο διάστημα, αν θέλετε τη γνώμη μου.

Όμως, [δεν χρησιμοποιώ το Compass πια](https://www.sitepoint.com/dont-use-compass-anymore/), κυρίως επειδή καθυστερεί πολύ την Sass. Η Ruby Sass είναι αρκετά αργή από μόνη της, οπότε το να προσθέτουμε περισσότερη Ruby και περισσότερη Sass δεν βοηθάει.

Το θέμα είναι ότι χρησιμοποιούμε πολύ λίγο από το όλο framework. Το Compass είναι τεράστιο. Τα mixins για συμβατότητα μεταξύ των browsers είναι απλά η κορυφή του παγόβουνου. Μαθηματικές συναρτήσεις, βοηθοί εικόνας, εργαλεία για sprites… Υπάρχουν ένα σωρό πράγματα που μπορούν να γίνουν με αυτό το θαυμάσιο λογισμικό.

Δυστυχώς, όλα αυτά είναι μικρής σημασίας και δεν υπάρχει κάποιο πραγματικά δυνατό χαρακτηριστικό εκεί μέσα. Μια εξαίρεση θα μπορούσε να γίνει για τον sprite builder που είναι *πραγματικά υπέροχος*, αλλά το [Grunticon](https://github.com/filamentgroup/grunticon) και το [Grumpicon](http://grumpicon.com/) κάνουν την ίδια δουλειά και έχουν το πλεονέκτημα ότι μπορούν να ενσωματωθούν στην διαδικασία του build.

Τελοσπάντων, δεν απαγορεύω την χρήση του Compass αλλά και ούτε το προτείνω, κυρίως επειδή δεν είναι συμβατό με την LibSass (αν και έχουν γίνει προσπάθειες προς αυτή την κατεύθυνση). Αν αισθάνεστε καλύτερα χρησιμοποιώντας το, κάντε το, αλλά δεν νομίζω ότι θα κερδίσετε πολλά από αυτό τελικά.

<div class="note">
  <p>Η Ruby Sass δέχεται αυτή τη στιγμή σημαντικές βελτιστοποιήσεις που στοχεύουν συγκριμένα στα styles που περιέχουν πολλή λογική με πολλές συναρτήσεις και mixins. Αυτές θα βελτιώσουν δραματικά την απόδοση σε σημείο που το Compass και άλλα frameworks δεν θα καθυστερούν πια τη Sass.</p>
</div>

### Συστήματα Grid

Το να μην χρησιμοποιείτε ένα σύστημα grid δεν είναι πλέον επιλογή τώρα που το Responsive Web Design είναι παντού. Για να κάνουμε τα designs να φαίνονται ομοιόμορφα και σταθερά σε όλα τα μεγέθη, χρησιμοποιούμε κάποιου είδους grid για να τοποθετούμε τα αντικείμενα. Για να αποφύγουμε να γράφουμε τον κώδικα του grid ξανά και ξανά, μερικά λαμπρά μυαλά έκαναν τα δικά τους grid επαναχρησιμοποιήσιμα.

Για να το θέσω σαφώς: Δεν πολυσυμπαθώ τα συστήματα grid. Φυσικά και βλέπω τις προοπτικές, αλλά νομίζω ότι τα περισσότερα από αυτά είναι τελείως υπερβολικά και χρησιμοποιούνται κυρίως για να σχεδιάζουμε κόκκινες στήλες σε λευκό φόντο στις σημειώσεις ομιλιών κάποιων φυτών designers. Πότε ήταν η τελευταία φορά που σκέφτηκατε *πάλι καλά που έχω αυτό το εργαλείο για να στήσω αυτό το 2-5-3.1-π grid*; Πολύ σωστά, ποτέ. Επειδή τις περισσότερες φορές, απλά θέλετε το συνηθισμένο κανονικό grid με 12 στήλες, τίποτα φανταχτερό.

Αν χρησιμοποιείτε ένα CSS framework για το project σας όπως το [Bootstrap](https://getbootstrap.com/) ή το [Foundation](https://get.foundation/), κατά πάσα πιθανότητα αυτό εμπεριέχει ήδη ένα σύστημα grid και σε αυτή την περίπτωση συνιστώ να το χρησιμοποιήσετε για να αποφύγετε να ασχοληθείτε με ακόμα μία εξάρτηση.

Αν δεν είστε προσκολλημένοι σε ένα συγκεκριμένο σύστημα grid, θα χαρείτε να μάθετε ότι υπάρχουν δύο κορυφαίες μηχανές grid γραμμένες σε Sass: το [Susy](https://www.oddbird.net/susy/) και το [Singularity](https://github.com/at-import/Singularity). Και οι δύο κάνουν πολλά περισσότερα από ότι θα χρειαστείτε ποτέ οπότε μπορείτε να διαλέξετε αυτήν που προτιμάτε μεταξύ των δύο και να είστε σίγουροι ότι όλες οι ακραίες περιπτώσεις σας&mdash;ακόμη και οι πιο παράξενες&mdash;θα έχουν καλυφθεί. Αν με ρωτάτε, το Suzy έχει λίγο καλύτερη κοινότητα, αλλά αυτή είναι απλά η γνώμη μου.

Αλλιώς μπορείς να απευθυνθείτε σε κάτι πιο απλό, όπως το [csswizardry-grids](https://github.com/csswizardry/csswizardry-grids). Τελικά, η επιλογή δεν θα έχει σημαντικό αντίκτυπο στο δικό σας στυλ κώδικα, οπότε είναι λίγο πολύ στο χέρι σας ποιο θα διαλέξετε.

### SCSS-lint

Ο έλεγχος (lint) του κώδικα είναι πολύ σημαντικός. Συνήθως, το να ακολουθείτε οδηγίες από ένα styleguide βοηθάει να ελαχιστοποιηθούν τα λάθη ποιότητας του κώδικα, αλλά κανείς δεν είναι τέλειος και πάντοτε υπάρχουν πράγματα που επιδέχονται βελτίωση. Έτσι μπορείτε να πείτε ότι ο έλεγχος του κώδικα είναι εξίσου σημαντικός όσο και ο σχολιασμός του.

Το [SCSS-lint](https://github.com/causes/scss-lint) είναι ένα εργαλείο που σε βοηθάει να κρατάτε τα SCSS αρχεία σας καθαρά και ευανάγνωστα. Είναι πλήρως παραμετροποιήσιμο και εύκολο να ενσωματωθεί στα εργαλεία σας.

Ευτυχώς, οι προτεινόμενες ρυθμίσεις του SCSS-lint είναι αρκετά παρόμοιες με αυτές που περιγράφονται στο παρόν έγγραφο. Αν θέλετε να παραμετροποιήσετε το SCSS-lint σύμφωνα με τα Sass Guidelines, προτείνω το ακόλουθο setup:

{% include snippets/tools/01/index.html %}

Αν δεν είστε πεπεισμένοι για την αναγκαιότητα της χρήσης του SCSS-lint, σας προτείνω να διαβάσετε αυτά τα εξαιρετικά άρθρα: [Clean Up your Sass with SCSS-lint](https://blog.martinhujer.cz/clean-up-your-sass-with-scss-lint/), [Improving Sass code quality on theguardian.com](https://www.theguardian.com/info/developer-blog/2014/may/13/improving-sass-code-quality-on-theguardiancom) και [An Auto-Enforceable SCSS Styleguide](https://davidtheclark.com/scss-lint-styleguide/).

<div class="note">
  <p>Αν θέλετε να ενσωματώσετε έλεγχο της SCSS στην διακασία Grunt build, θα χαρείτε να μάθετε ότι υπάρχει ένα Grunt plugin γι' αυτό το σκοπό που λέγεται <a href="https://github.com/ahmednuaman/grunt-scss-lint">grunt-scss-lint</a>.</p>
  <p>Επίσης αν ψάχνετε μια ωραία εφαρμογή που να δουλεύει με το SCSS-lint και παρόμοια εργαλεία, οι τύποι στην <a href="https://thoughtbot.com/">Thoughtbot</a> (Bourbon, Neat…) δουλεύουν πάνω στο <a href="https://houndci.com/">Hound</a>.</p>
</div>
