
## A proposito di Sass

Questo è come [Sass](https://sass-lang.com) descrive se stesso e la propria [documentazione](https://sass-lang.com/documentation/file.SASS_REFERENCE.html):

> Sass è un’estensione di CSS che aggiunge potenzialità ed eleganza al linguaggio base.

L’obiettivo finale di Sass è di sistemare i difetti di CSS. CSS, come tutti sappiamo, non è il miglior linguaggio di programmazione nel mondo <sup>[citazione necessaria]</sup>. È molto semplice da imparare, ma può diventare presto un casino, specialmente nei progetti grandi.

Ed è qui che arriva Sass, che come meta linguaggio migliora la sintassi di CSS in modo da fornire funzionalità in più e strumenti di supporto extra. Inoltre Sass vuole rimanere conservativo riguardo la sintassi CSS.

Il punto non è rendere CSS un linguaggio di programmazione pieno di funzionalità: Sass vuole solo aiutare dove CSS fallisce. Proprio per questo, iniziare con Sass non è più difficile che imparare CSS: vengono semplicemente aggiunte un paio di funzionalità.

Detto questo, per usare queste funzionalità, ci sono molti modi. Alcuni buoni, altri cattivi, altri inusuali. Queste linee guida intendono fornire un approccio consistente e documentato per scrivere codice in Sass.

### Ruby Sass o LibSass

[La prima commit di Sass](https://github.com/hcatlin/sass/commit/fa5048ba405619273e474a50400c7243fbff54fe) è del lontano 2006, più di dieci anni fa. Inutile dire che è passato molto tempo. Inizialmente è stato sviluppato in Ruby e sono apparsi qua e là vari _porting_. Quello che ha avuto più successo è [LibSass](https://webdesign.tutsplus.com/articles/getting-to-know-libsass--cms-23114) (scritto in C), che è quasi pronto ad essere pienamente compatibile con la versione originale scritta in Ruby.

Nel 2014 [i team di Ruby Sass e LibSass hanno deciso di aspettare che entrambe le versioni fossero sincronizzate prima di andare avanti](https://github.com/sass/libsass/wiki/The-LibSass-Compatibility-Plan). Da allora LibSass ha rilasciato molte versioni ed ha oramai le stesse funzioni del suo fratello maggiore. Le ultime inconsistenze sono raccolte ed elencate da me sul progetto [Sass-Compatibility](https://kittygiraudel.github.io/sass-compatibility/). Se siete a conoscenza di un’incompatibilità non elencata tra le due versioni, per piacere siate così gentili da aprire un _issue_.

Torniamo indietro alla scelta del vostro compilatore. Attualmente tutto dipende dal progetto su cui siete. Se il vostro progetto è in Ruby on Rails, meglio usare Ruby Sass, perfetto in questo caso. Altrimenti sappiate che Ruby Sass è comunque il riferimento per l’implementazione e sarà sempre il primo a ricevere nuove funzionalità, rispetto a Libsass. Se state provando a cambiare da Ruby Sass a LibSass [questo articolo](https://www.sitepoint.com/switching-ruby-sass-libsass/) fa al caso vostro.

Su progetti che non utilizzano Ruby e che necessitano di una integrazione del flusso di lavoro, LibSass è probabilmente un’idea migliore, visto che è pensato maggiormente per essere incluso in _workflow_ differenti. Quindi se volete usarlo con Node.js, ad esempio, potete farlo subito grazie a [node-sass](https://github.com/sass/node-sass).

### Sass o SCSS

C’è sempre molta confusione sulla semantica del nome *Sass*, e per una buona ragione: il nome Sass si riferisce sia al preprocessore che alla propria sintassi. Non proprio comodo eh?

Vedete, inizialmente Sass descriveva una sintassi la cui peculiarità era quella di tener conto dell’indentazione. Molto presto i manutentori di Sass decisero di ridurre il divario tra Sass e CSS fornendo una sintassi più simile al CSS. Questa sintassi chiamata *SCSS*, che sta per *Sassy CSS*, ha il motto: se è valido in CSS, è valido in SCSS.

Da allora Sass (il preprocessor) ha provvisto [due sintassi differenti](https://www.sitepoint.com/whats-difference-sass-scss/): Sass (non in maiuscolo, [per piacere](http://sassnotsass.com)), anche conosciuta come *la sintassi indentata* e SCSS. Quale delle due usare sta totalmente a voi, visto che entrambe sono uguali in quanto a funzionalità. È solo una questione di estetica a questo punto.

La sintassi indentata si basa sull’indentazione e sugli spazi bianchi per eliminare graffe, punti e virglola e gli altri segni di interpunzione, portando ad una sintassi più snella e breve. Tuttavia, SCSS è più facile da imparare, visto che è per lo più simile al CSS, con giusto qualche pizzico in più.

<p>Personalmente preferisco SCSS a Sass perchè è più vicino al CSS ed è più facile da comprendere per la maggiorparte degli sviluppatori. Proprio per questo, SCSS è la sintassi standard di queste linee guida. Potete passare alla sintassi Sass tramite il <button type="button" data-modal-show="options-panel" class="link-like">pannello delle opzioni</button>.</p>

<div class="note">
  <p>Thanks to <a href="https://github.com/corysimmons">Cory Simmons</a> for his help and expertise on this section.</p>
</div>

### Altri preprocessor

Sass è un _preprocessor_ come un altro. Il suo maggior concorrente è [LESS](http://lesscss.org/), un _preprocessor_ basato su Node.js, che ha avuto molta popolarità grazie al famoso _framework_ CSS [Bootstrap](https://getbootstrap.com/) che lo utilizza. C’è anche [Stylus](https://stylus-lang.com/), molto capace e flessibile; un po' più difficile da usare e con una comunità più piccola.

*Perchè scegliere Sass piuttosto che un altro _preprocessor_?* è ancora un’ottima domanda. Non molto tempo fa eravamo soliti raccomandare Sass per progetti basati su Ruby, visto che era sviluppato in Ruby e si comportava egregiamente con _Ruby on Rails_. Ora che Libsass è praticamente identico (o quasi) alla libreria originale, tutto ciò non è più una raccomandazione rilevante.

Quello che mi piace di Sass è il suo approccio conservativo al CSS. Il design di Sass è basato su forti principi. L’approccio allo sviluppo di Sass è una conseguenza alle opinioni del suo team di sviluppo, ovvero: a) visto che aggiungere funzionalità extra ha un costo, questo costo deve essere giustificato da una reale utilità e b) deve essere facile comprendere cosa fa un blocco di stile osservando quel blocco di codice da solo.
Inoltre, Sass ha una maggiore attenzione al dettaglio rispetto ad altri _preprocessor_. Da quel che posso dirvi, i designer principali di Sass si preoccupano parecchio di supportare qualsiasi tipo di compatibilità CSS e si rendono certi che ogni comportamento generale sia consistente.

In altre parole, Sass non è un _preprocessor_ volto ad accontentare qualche programmatore/nerd improvvisato a cui piacerebbe aggiungere funzionalità straordinarie ad un linguaggio che non ha nessuna intenzione di supportare logica. È un software volto a risolvere problemi reali; aiuta a fornire funzionalità a CSS dove CSS è inferiore.

_Preprocessor_ a parte, dovremmo parlare anche di strumenti come [PostCSS](https://github.com/postcss/postcss) e [cssnext](https://cssnext.github.io/) che hanno ricevuto parecchia attenzione recentemente. 

PostCSS è spesso chiamato (in maniera scorretta) “postprocessor”. Il presupposto - il nome non aiuta - è che PostCSS analizzi il CSS già compilato da un _preprocessor_. Sebbene possa lavorare in questa maniera, non è sempre vero. PostCSS sarebbe piuttosto un _“processor”_.

Con PostCSS è facile accedere a dei “token” del proprio foglio di stile (come selettori, proprietà e valori), processare questi con JavaScript per realizzare qualsiasi operazione e poi compilare il risultato in CSS. Ad esempio, la libreria [Autoprefixer](https://github.com/postcss/autoprefixer) è realizzata proprio con PostCSS. Analizza ogni regola per vedere se ci sono da aggiungere o rimuovere dei _vendor prefix_, facendo riferimento a [CanIUse](https://caniuse.com) per il supporto dei browser.

PostCSS è potentissimo e ottimo per costruire librerie che possono lavorare insieme con altri _preprocessor_, ma certamente non è ancora facile da usare. C’è da conoscere un po’ di JavaScript per fare qualsiasi cosa e la sua API può essere un po’ complicata. Mentre Sass offre solo un set di funzioni che sono utili a scrivere CSS, PostCSS offre un accesso diretto al CSS AST (*abstract syntax tree*) e JavaScript.

In breve Sass è facile e risolve molti dei nostri problemi. Dall’altro lato, PostCSS può essere difficile da maneggiare, se non si è bravi con JavaScript, ma certamente è uno strumento potentissimo. Non c’è motivo per cui uno non dovrebbe usare entrambi. Addrittura, PostCSS offre un _parser_ ufficiale proprio per SCSS.
